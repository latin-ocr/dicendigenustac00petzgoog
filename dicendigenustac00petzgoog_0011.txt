..6...

Ι genda non sunt; nam vel necopinante invitove scriptore
, aliter describuntur magnae reS, aliter parvae, laetissima
tempora aliter, aliter tristissima. Sed quae modo diximus,
quasi aliena et extrinsecus assumpta sunt: maximi in hac
quaestione momenti est utriusque ingenium3 in eo enim
potissimum conspicitur singulare dicendi genus. Namque
magni ingenii scriptor eo maxime elucet, quod non tam
se ad opinionem hominum accommodat quam hominum
opinionem ad'se, vel, ne longus sim, eo quod orationem
suam vinculis illis temporum et rerum magis magisque
liberare et ad se ipsum tamquam ad solam normam
dirigere studet.

Ut igitur de temporibus primum videamus, fieri pro· ’
fecto non potuit, quin, cum omnium animi ingenti illo
motu concuterentur, quo commutata est rei publicae
forma, lingua quoque immutaretur, itaut novis rebus
conveniret. Atque tunc homines, Graecorum maxime
litteris artibusque induti, id imprimis operam dederunt,
ut soluto priscae consuetudinis vinculo maiorem in liber·
tatem se vindicarent sibique ipsis quam maximam faee-
rent copiam suum acumen ostentandi et artificiis antea
inauditis legentium animos allicerent. Quo factum est,
ut excitaretur studium quoddam venustam elegantemque
reddendi orationem, haud raro rebus neglectis prae di-
cendi arte3 praesertim cum potentia omni ad unum dela-
ta plurimi de communi vita securi non iam erigerentur
magnis eximiisque virtutibus, quae in scripta redundare ’
possent. Et quamvis amplificaretur atque excoleretur
lingua Latina multorum, qui in litteris summa cum laude
versabantur, praeclara opera, tamen priscae illae et sim-
plices liberae rei publicae leges oblivione obruebantur et
alieni ab illis mores in linguam inducebantur, velut stu-
dium atque amor eum ad Graecorum orationem artissime
se applicandi, tum in purum sermonem urbanum reci·
piendi ea. quae provinciarum crant. Illa aetate T.'Livius
rerum scriptor exstitit. Qui novae arti ecquidem obstitit,

 

